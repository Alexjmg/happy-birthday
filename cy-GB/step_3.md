## Beth yw HTML?

Mae HTML yn sefyll am **Hypertext Markup Language**, yr iaith sydd yn cael ei ddefnyddio i greu tudalennau gwe. Beth am edrych ar enghraifft?

Fe fyddi di'n defnyddio gwefan o'r enw trinket.io i ysgrifennu côd HTML.

+ Agora'r [trinket yma](https://trinket.io/html/ea9424d89f){:target="_blank"}.

Fe ddylai'r prosiect edrych fel hyn:

![screenshot](images/birthday-starter.png)

Mae'r côd rwyt ti'n ei weld ar y chwith yn HTML. Ar ochr dde y sgrin fe weli di'r dudalen mae'r côd HTML wedi ei greu. 

Mae HTML yn defnyddio **tagiau** HTML i adeiladu tudalennau gwe. Edrycha am y côd HTML ar linell 8: 

```html
<p>Helo. Fy enw i yw Steffan.</p>
```

Mae `<p>` yn enghraifft o dag, ac mae'n fyr am **paragraff**. Mae modd cychwyn paragraff gyda `<p>`, a gorffen paragraff gyda `</p>`.

+ Wyt ti'n gallu dod o hyd i dagiau arall?

--- collapse ---
---
title: Ateb
---
Mae'n bosib dy fod wedi sylwi ar tag arall sef `<b>`, sydd yn sefyll am __bold__:

```html
<b>rhedeg</b>
```

Dyma enghreifftiau eraill:

+ `<html>` a `</html>` sy'n nodi cychwyn a diwedd y ddogfen HTML
+ `<head>` a `</head>` yw deunydd fel CSS (fe fyddwn ni'n trafod hynny nes ymlaen) 
+ `<body>` a `</body>` yw cynnwys dy wefan

![screenshot](images/birthday-head-body.png)

--- /collapse ---

+ Gwna newid i un o dy baragraffau yn y testun yn y ffeil HTML (ar y chwith). Clicia **Run** ac fe ddyle ti weld y wefan yn newid (ar y dde)!

![screenshot](images/birthday-edit-html.png)

+ Os wyt ti wedi gwneud camgymeriad ac eisiau dadwneud dy newidiadau, mae modd clicio'r botwm **menu** ac yna **Reset**. 

![screenshot](images/birthday-reset.png)

I ddadwneud y peth diwethaf i ti ei wneud, alli di wasgu y botymau 'Ctrl' a 'z' gyda'i gilydd. 

### Does dim angen cyfrif Trinket arno ti i arbed dy brosiectau! 

Os nad oes gennyt ti gyfrif Trinket, clicia'r saeth **lawr** ac yna **Link**. Bydd hwn yn rhoi dolen i ti mae modd arbed a dod yn ôl ato nes ymlaen. Bydd angen i ti wneud hyn bob tro wyt ti'n gwneud newidiadau, gan y bydd y ddolen yn newid! 

![screenshot](images/birthday-link.png)

Os nad gennyt ti gyfrif Trinket, y ffordd hawsa o arbed dy dudalen gwe yw clicio **Remix** ar y top. Bydd hwn yn arbed copi o'r trinket i dy broffil. 


![screenshot](images/birthday-remix.png)
