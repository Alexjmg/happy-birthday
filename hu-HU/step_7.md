## Születésnapi képeslap készítése

Használjuk azt, amit a HTML-ről és a CSS-ről tanultál, hogy elkészítsd a saját születésnapi képeslapod.

+ Nyisd meg [ezt a trinketet](https://trinket.io/html/fb5e35592d){:target="_blank"}.

Sok kódot írtunk, hogy elkezdhesd a munkát, de a képeslap elég unalmasnak tűnik, tehát néhány helyen át kell írnod a HTML és a CSS kódot.

+ Kattints a gombra a képeslapon, és láthatod, ahogy kinyílik, és megmutatja a belső oldalát.

![képernyőkép](images/birthday-click.png)

+ Menj a HTML kód 14. sorára. Írd át tetszőlegesen a szöveget, hogy egyedibb legyen a képeslap.

![képernyőkép](images/birthday-card-html.png)

+ Meg tudod találni a robot kép HTML kódját, és megváltoztatni a `robot` szót `sun`-ra (nap)?

--- hints ---
 --- hint ---

+ A 17. sorban keresd meg a kódot.
+ Változtasd meg a `robot` szót `sun`-ra (nap), és látni fogod, hogy a kép megváltozik!

![képernyőkép](images/birthday-card-sun.png)

--- /hint ------ /hints ---

Használhatod az alábbi szavakat szülinapi képeslapokon: `boy` (fiú), `diamond` (gyémánt), `dinosaur` (dinoszaurusz), `flowers` (virágok), `girl` (lány), `rainbow` (szivárvány), `robot`, `spaceship` (űrhajó), `sun` (nap), `tea` vagy `trophy` (trófea).

A képeslap CSS kódját is szerkesztheted.

+ Kattints a `style.css` lapra. Az első rész a képeslap külső oldalának (**outside**) CSS tulajdonságait sorolja fel.

+ Változtasd a háttérszínt (`background-color`) világoszöldre (`lightgreen`).

![képernyőkép](images/birthday-card-outside.png)

+ A kép méretét is megváltoztathatod. Menj az `#outside-pic` CSS kódra, majd változtasd a borítóoldali kép szélesség (`width`) és magasság (`height`) tulajdonságát `200px`-r (a `px` a pixel, azaz képpont rövidítése).

![képernyőkép](images/birthday-card-size.png)

+ A betűtípust is megváltoztathatod. Menj az `#outside-title` CSS részhez, majd változtasd meg a `font-family` (betűtípuscsalád) értékét `Comic Sans MS`-re, a betűméretet (`font-size`) pedig `16pt`-re.

![képernyőkép](images/birthday-card-font.png)

Használhatsz más betűtípusokat, például:

+ `<span style="font-family: Arial;">arial</span>`
+ `<span style="font-family: impact;">Impact</span>`
+ `<span style="font-family: tahoma;">Tahoma</span>`