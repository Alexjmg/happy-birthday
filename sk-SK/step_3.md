## Čo je HTML?

HTML znamená **Hypertextový značkovací jazyk (z angl. Hypertext Markup Language)**, jazyk používaný na vytváranie webových stránok. Poďme sa pozrieť na príklad!

Na napísanie HTML kódu budete používať webovú stránku nazvanú trinket.io.

+ Otvorte [tento trinket](http://jumpto.cc/web-intro){:target="_blank"}.

Projekt by mal vyzerať takto:

![snímka obrazovky](images/birthday-starter.png)

Kód, ktorý môžete vidieť na ľavej strane, je HTML. V pravej časti trinket-u môžete vidieť webovú stránku, ktorú kód HTML vytvoril.

Jazyk HTML využíva **značky, tzv. tagy** na vytváranie webových stránok. Všimnite si tento 8 riadok vášho HTML kódu:

```html
<p>Ahoj. Moje meno je Andrej.</p>
```

`<p>` je príkladom značky, ktorá označuje krátky **odsek**. Odsek môžete začať s `<p>` a ukončiť ho s `</p>`.

+ Dokážete nájsť ďalšie značky?

## \--- collapse \---

## title: Odpoveď

Ďalšia značka, ktorú ste možno zaznamenali, je `<b>`, ktorá označuje **tučné písmo**:

```html
<b>beh</b>
```

Tu sú niektoré ďalšie:

+ `<html>` a `</html>` označujú začiatok a koniec HTML dokumentu
+ `<head>` a `</head>` označujú miesto, kde vkladáme napríklad CSS (k tomu sa dostaneme neskôr)
+ `<body>` a `</body>` označuje miesto, kde sa nachádza obsah vašej webovej stránky

![snímka obrazovky](images/birthday-head-body.png)

\--- /collapse \---

+ Zmeňte jeden z odsekov textu v súbore HTML (vľavo). Kliknite na tlačidlo **Spustiť** a mali by ste vidieť zmenu vašej webovej stránky (vpravo)!

![snímka obrazovky](images/birthday-edit-html.png)

+ Ak ste urobili chybu a chcete vrátiť všetky svoje zmeny späť, môžete kliknúť na **hlavnú ponuku** a následne na tlačidlo **Reset**.

![snímka obrazovky](images/birthday-reset.png)

Ak chcete vrátiť späť iba poslednú vec, ktorú ste urobili, stlačte spolu klávesy `Ctrl` a `z`.

### Nepotrebujete účet Trinket na ukladanie projektov!

Ak nemáte účet Trinket, kliknite na šípku **nadol** a potom na **Link**. Dostanete odkaz, ktorý môžete uložiť a neskôr pomocou neho vrátiť. Budete to musieť urobiť zakaždým, keď vykonáte zmeny, pretože odkaz sa zmení!

![snímka obrazovky](images/birthday-link.png)

Ak máte účet Trinket, najjednoduchší spôsob, ako uložiť vašu webovú stránku, je kliknúť na tlačidlo **Remix** v hornej časti. Tým sa uloží kópia trinket stránky vo vašom profile.

![snímka obrazovky](images/birthday-remix.png)