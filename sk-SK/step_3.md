## Čo je HTML?

HTML znamená **Hypertextový značkovací jazyk (z angl. Hypertext Markup Language)**, a je to jazyk používaný na vytváranie webových stránok. Poďme sa pozrieť na príklad!

Na písanie HTML kódu budeš používať webovú stránku trinket.io.

+ Otvor [tento trinket](http://jumpto.cc/web-intro){:target="_blank"}.

Projekt by mal vyzerať takto:

![snímka obrazovky](images/birthday-starter.png)

Kód, ktorý vidíš na ľavej strane, je HTML. V pravej časti trinket-u uvidíš webovú stránku, ktorú kód HTML vytvoril.

Jazyk HTML využíva na vytváranie webových stránok tzv. **značky ("tagy")**. V HTML nájdi riadok č. 8 s nasledujúcim kódom:

```html
<p>Ahoj. Moje meno je Andrej.</p>
```

`<p>` je príkladom značky, ktorá označuje krátky **odsek**. Odsek môžeš začať s `<p>` a ukončiť ho s `</p>`.

+ Dokážeš nájsť ďalšie značky?

## \--- collapse \---

## title: Odpoveď

Ďalšia značka, ktorú si si mohol/-a všimnúť, je `<b>`. Táto značka označuje **tučné písmo**:

```html
<b>behám</b>
```

Ďalšie značky:

+ `<html>` a `</html>` označujú začiatok a koniec HTML dokumentu
+ `<head>` a `</head>` označujú miesto, kde vkladáme napríklad CSS (k tomu sa dostaneme neskôr)
+ `<body>` a `</body>` označuje miesto, kde sa nachádza obsah tvojej webovej stránky

![snímka obrazovky](images/birthday-head-body.png)

\--- /collapse \---

+ Zmeň jeden z odsekov textu v súbore HTML (vľavo). Po kliknutí na tlačidlo **Spustiť** by sa mala tvoja webová stránka (vpravo) zmeniť!

![snímka obrazovky](images/birthday-edit-html.png)

+ Ak si urobil/-a chybu a všetky zmeny chceš vrátiť späť, klikni na **hlavnú ponuku** a následne na tlačidlo **Reset**.

![snímka obrazovky](images/birthday-reset.png)

Ak chceš vrátiť späť iba poslednú vec, ktorú si urobil/-a, stlač spolu klávesy `Ctrl` a `z`.

### Na ukladanie projektov nie je potrebné mať účet na Trinket-e!

Ak nemáš účet na Trinket-e, klikni na šípku **nadol** a potom na **Link**. Dostaneš odkaz, ktorý si budeš môcť uložiť a neskôr sa pomocou neho vrátiť. Budete to musieť urobiť vždy po vykonaní zmien, pretože odkaz sa zmení!

![snímka obrazovky](images/birthday-link.png)

Ak máte účet Trinket, najjednoduchší spôsob, ako si svoju webovú stránku uložiť, je kliknúť na tlačidlo **Remix** v hornej časti. Tým sa uloží kópia trinket stránky vo vašom profile.

![snímka obrazovky](images/birthday-remix.png)