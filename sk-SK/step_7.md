## Tvorba narodeninového pozdravu

Vytvorte si vlastný narodeninový pozdrav pomocou toho, čo ste sa naučili o HTML a CSS.

+ Otvorte [tento trinket](http://jumpto.cc/web-card){:target="_blank"}.

Hoci sme pre vás na začiatok napísali veľa kódu, narodeninový pozdrav stále vyzerá dosť nudne. V HTML a CSS kóde preto urobíme zopár zmien.

+ Kliknite na tlačidlo na prednej strane pozdravu. Tým ho otvoríte a odkryjete jeho vnútornú stranu.

![snímka obrazovky](images/birthday-click.png)

+ V HTML kóde prejdite do riadku č. 14. Skúste upraviť text, aby ste pozdrav prispôsobili svojej predstave.

![snímka obrazovky](images/birthday-card-html.png)

+ Dokážete vo svojom HTML kóde nájsť obrázok robota a zmeniť slovo `robot` na `sun`?

\--- hints \--- \--- hint \---

+ Kód nájdete v riadku č. 17.
+ Zmeňte slovo `robot` na `sun` a uvidíte, ako sa obrázok zmení!

![snímka obrazovky](images/birthday-card-sun.png) \--- /hint \--- \--- /hints \---

Môžete použiť akékoľvek slovo `boy`, `diamond`, `dinosaur`, `flowers`, `girl`, `rainbow`, `robot`, `spaceship`, `sun`, `tea`, alebo `trophy` pre narodeninový pozdrav, alebo `cracker`, `elf`, `penguin`, `present`, `reindeer`, `santa`, alebo `snowman` ak máte radšej Vianočné pozdravy.

V narodeninovom pozdrave môžete upraviť aj CSS kód.

+ Kliknite na záložku `style.css`. V prvej časti sú všetky CSS štýly pre **vonkajšiu** časť pozdravu.

+ Zmeňte farbu pozadia `background-color` na svetlozelenú - `lightgreen`.

![snímka obrazovky](images/birthday-card-outside.png)

+ Taktiež môžete zmeniť veľkosť obrázka. V CSS kóde prejdite do časti `#outside-pic` a zmeňte šírku - `width` a výšku - `height` vonkajšieho obrázka na `200px` (`px` označuje pixely).

![snímka obrazovky](images/birthday-card-size.png)

+ Môžete tiež zmeniť typ a veľkosť písma. V CSS kóde prejdite do časti `#outside-title` a zmeňte `font-family` na `Comic Sans MS` a veľkosť písma z `font-size` na `16pt`.

![snímka obrazovky](images/birthday-card-font.png)

Môžete použiť aj iné druhy písma, ako napríklad:

+ `<span style="font-family: Arial;">arial</span>`
+ `<span style="font-family: impact;">Impact</span>`
+ `<span style="font-family: tahoma;">Tahoma</span>`