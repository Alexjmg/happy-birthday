## HTML என்றால் என்ன?

HTML என்பது **Hypertext Markup Language** மொழியைக் குறிக்கிறது, இது வலைப்பக்கங்களை உருவாக்க பயன்படும் மொழி. ஒரு உதாரணத்தைப் பார்ப்போம்!

HTML குறியீட்டை எழுத trinket.io என்ற வலைத்தளத்தை பயன்படுத்துவீர்கள்.

+ [இந்த trinket இணையதள இணைப்பை](http://jumpto.cc/web-intro){:target="_blank"} திறக்கவும்.

இந்த திட்டம் இதுபோன்றதாக இருக்கும்:

![திரைப்பிடிப்பு](images/birthday-starter.png)

இடதுபுறத்தில் நீங்கள் காணக்கூடிய குறியீடு HTML ஆகும். வலதுபுறத்தில், HTML குறியீடு உருவாக்கிய வலைப்பக்கத்தைக் காணலாம்.

HTML, வலைப்பக்கங்களை உருவாக்க **குறிச்சொற்களை (tags)** பயன்படுத்துகிறது. உங்கள் குறியீட்டின் 8 வது வரியில் இந்த HTML குறியீட்டைப் பார்க்கவும்:

```html
<p>Hi. My name is Andy.</p>
```

`<p>` என்பது ஒரு குறிச்சொல்லின் எடுத்துக்காட்டு, இது **பத்தியின்** சுருக்கம் ஆகும். நீங்கள் `<p>` ஐ பயன்படுத்தி ஒரு பத்தியைத் தொடங்கலாம், ` </p>` ஐ பயன்படுத்தி ஒரு பத்தியை முடிக்கலாம்.

+ உங்களால் வேறு எந்த குறிச்சொற்களையாவது கண்டுபிடிக்க முடியுமா?

## \--- collapse \---

## பதில்

நீங்கள் கண்டறிந்த மற்றொரு குறிச்சொல் `<b>`, இது **தடிமனான எழுத்தை** குறிக்கிறது:

```html
<b>ஓடுவது</b>
```

மேலும் சில இங்கே கொடுக்கப்பட்டுள்ளது:

+ `<html>` மற்றும் ` </html>` HTML ஆவணத்தின் தொடக்கத்தையும் முடிவையும் குறிக்கின்றது
+ `<head>` மற்றும் ` </head>` இங்கு CSS போன்றவை இடம்பெறும் (அதை பின்னர் கற்போம்)
+ `<body>` மற்றும் ` </body>` இங்கு உங்கள் வலைத்தள உள்ளடக்கம் இடம்பெறும்

![திரைப்பிடிப்பு](images/birthday-head-body.png)

\--- /collapse \---

+ HTML கோப்பில் (இடதுபுறத்தில்) உள்ள பத்திகளில் ஒன்றில் ஏதேனும் ஒரு மாற்றம் செய்யவும். **Run** என்பதை கிளிக் செய்யவும், உங்கள் வலைப்பக்க மாற்றத்தை (வலதுபுறத்தில்) பார்க்கலாம்!

![திரைப்பிடிப்பு](images/birthday-edit-html.png)

+ நீங்கள் தவறு செய்திருந்தால், உங்கள் மாற்றங்கள் அனைத்தையும் முன்புபோல் மாற்றியமைக்க விரும்பினால், **menu** பொத்தானைக் கிளிக் செய்து **Reset** என்பதைக் கிளிக் செய்க.

![திரைப்பிடிப்பு](images/birthday-reset.png)

நீங்கள் கடைசியாக செய்ததை மட்டும் முன்புபோல் மாற்றியமைக்க, `Ctrl` மற்றும் `z` விசைகளை ஒன்றாக அழுத்தலாம்.

### உங்கள் திட்டங்களை சேமிக்க உங்களுக்கு Trinket கணக்கு தேவையில்லை!

உங்களிடம் Trinket கணக்கு இல்லையென்றால், **down** அம்புக்குறியை கிளிக் செய்து பின்னர் **Link** ஐ கிளிக் செய்யவும். இது நீங்கள் சேமிக்கக்கூடிய மற்றும் மீண்டும் இங்கு திரும்பி வருவதற்கான இணைப்பை வழங்கும். இதை நீங்கள் ஒவ்வொரு மாற்றங்களின் போதும் செய்ய வேண்டும், ஏனெனில் இணைப்பு மாறுபடும்!

![திரைப்பிடிப்பு](images/birthday-link.png)

உங்களிடம் Trinket கணக்கு இருந்தால், உங்கள் வலைப்பக்கத்தை சேமிக்க எளிதான வழி trinket இன் மேலே உள்ள **Remix** பொத்தானை கிளிக் செய்வதாகும். இது trinket இன் ஒரு நகலை உங்கள் சுயவிவரத்தில் சேமிக்கும்.

![திரைப்பிடிப்பு](images/birthday-remix.png)